---
title: "GINOP 5.1.7. - management és HR szolgáltatásfejlesztés "
short_title: "GINOP 5.1.7. - management és HR szolgáltatásfejlesztés "
lang: hu
ref: project-ginop
img: /assets/img/startup-593341_1280.jpg
description: " "
layout: page
permalink: /projects_hu/project-ginop/
---
![](/assets/img/honlapra-ginop-tábla-vágva-.png)

## A projekt küldetése

Számos humán szolgáltatást fejlesztettünk már hátrányos helyzetű célcsoportok és önkormányzatok számára, melyekre új szolgáltatásokat szeretnénk építeni és értékesíteni a KKV szektorban. Ezáltal növelni tudjuk ár bevételünket, stabilizálhatjuk működésünket, és finanszírozhatjuk társadalmi aktivitásainkat. 

## A projekt célja

Trendeket követő, hatékony egyedi megoldásokat nyújtani  KKV-k számára, amelyek munkatársaik, vezetőik fejlesztésével kívánnak reagálni a gyorsan változó piaci kihívásokra. 

## Szolgáltatási paletta kialakítása

A projekt során komplex szervezeti és HR fejlesztési szolgáltatáscsomagot alakítunk ki számukra, mely integrálja a vállalatfejlesztés, az egyéni fejlesztés, a vezetőfejlesztés és az egészségfejlesztés elemeit. Piackutatásunk alátámasztja, hogy egy ilyen komplex szolgáltatás jelenleg ritka és költséges a piacon. Ez biztosítja versenyképességünket. Szolgáltatási rendszerünk tartalmaz egy diagnózist, valamint az erre épülő egyéni, csoportos és szervezetfejlesztést, az értékelést, a visszacsatolást és a betanítást is. 

Szolgáltatásunk növeli a dolgozók elköteleződését, csökkenti a fluktuációt, elősegíti a hatékonyabb vezetést, és működést. Alkalmazott módszertanunk egyéni (coaching, mentoring, tanácsadás) és csoportos (teamcoaching, workshop, tréning, rendezvény) fejlesztési elemeket tartalmaz

## Szogáltatások értékesítésének támogatása

Szolgáltatásainkat három csatornán értékesítjük: szakmai fórumok, rendezvények, amelyek a vállalkozásfejlesztéshez, humánszolgáltatásokhoz kapcsolódnak; KKV-k megkeresése, és ajánlattétel; valamint online kommunikációs és marketing eszközök (SEO, Adwords, Facebook kampányok, stb.) Az új munkatársak között lesznek értékesítők, akik a marketing kommunikációt segítik. Mivel a cég jelenleg nem rendelkezik kellő marketing tudással, a pályázat keretében külső szakértők bevonását tervezzük.

 A projekt során kifejlesztendő applikáció és a honlap fejlesztése növelni fogja ismertségünket és versenyképességünket. Az applikáció célja, hogy az ügyfél kommunikációs szokásaihoz alkalmazkodva nyomon kövesse és támogassa a fejlesztési folyamatot, hogy megteremtse és fenntartsa az ügyfélkapcsolatot, és hogy felületet biztosításon egy benchmarking rendszernek.

## Infrastruktúra fejlesztés

A projekt során megvalósuló infrastruktúra fejlesztése (irodahelyiségek kialakítása, szükséges infrastruktúra kialakítása, kapcsolódó helyiségek felújítása) színvonalas, ügyfélbarát kapcsolattartási tér kialakítását teszi lehetővé, így vonzóbbá teszi szolgáltatásainkat; költséghatékony működést biztosít, és növeli versenyképességünket. A szervezet munkatársai számára korszerű, és kényelmes munkakörnyezetet teremt, így csökkenti a munkavégzésből fakadó ártalmakat is. 

## **Munkahelyteremtés a projekt keretei között**

 A megvalósuló fejlesztés keretében foglalkoztatott új munkatársaink-akik közül 3-an hátrányos helyzetűek- végzik vevőkörrel való kapcsolatfelvételt és a kapcsolattartást. A kialakított munkakörök: vállalati kapcsolattartó, szervezetfejlesztési tanácsadó. A projekt biztosítja számukra a munkaerőpiacra való visszatérést, aktivitásuk megőrzését, a rugalmas munkavégzést, és a személyes fejlődés lehetőségét. Így  tudásuk, kapcsolatrendszerük bővül, és munkerőpiaci értékük növekszik. A szükséges kompetenciák megszerzését belső tudásátadással, szakterületi szakértői konzultációval, valamint folyamatos mentorálással biztosítjuk.