---
title: Increasing the capacity of the Human Innovation Group Non-profit Ltd.
lang: en
ref: project-6
img: projekt_6.jpg
description: TÁMOP-1.4.1-12/1-2013-0123
---

__Támogatás összege:__ 29.968.319 Ft

__A Humán Innovációs Csoport TÁMOP-1.4.4-12/1-2013-0123 számú, "A Humán Innovációs Csoport Nonprofit Kft. foglalkoztatási kapacitásának erősítése"__ című projektje 2014. február 1-jén indult.

Ettől az időponttól a projekt szakmai megvalósítását a projektmenedzser koordinálja, aki a vállalkozási szerződésének és a projekt előírásainak megfelelően végzi feladatát. A pénzügyi megvalósítás irányítása a pénzügyi vezető feladata, aki a megbízási szerződésének és a projekt előírásainak megfelelően végzi feladatait.

Szintén 2014 februárjától foglalkoztat a Kedvezményezett egy mentort a projekt keretében, aki részt vett a célcsoporttagok kiválasztásában, a továbbiakban pedig pszicho szociális támogatás nyújtásával segíti a bevont célcsoporttagok beilleszkedését és sikeres munkavégzését az új munkakörnyezetben.

2014 februárjában megtörtént a célcsoporttagok kiválasztása és bevonása a programba. A pályázatnak megfelelően a Kedvezményezett 2 középfokú végzettségű és 5 felsőfokú végzettségű fiatal pályakezdőt vont be a projektbe.

2014.március 3. és március 18. között a célcsoport egy 90 órás akkreditált képzésen vett részt, Munkaerő-piaci és közösségfejlesztő komplex program címmel. Ennek keretében kulcsképesség-fejlesztő tréningben részesültek, valamint munkaerő-piaci ismereteiket is bővíthették. Március 18. és április 2 között a bevont pályakezdők számítástechnikai képzést kaptak, összesen 90 órában. Áprilisban megtörtént a munkavédelmi képzés is a célcsoport részére.

A 7 bevont pályakezdő fiatal 2014. április 3-tól munkaviszony keretében a Humán Innovációs Csoport Nonprofit Kft. alkalmazásában áll. Mindannyian a szerződésüknek és munkaköri leírásuknak megfelelő feladatokat végzik, napi 8 órában.

2015.februárja során a projekt kiírásban foglaltaknak megfelelően megtörtént az eszközbeszerzés. 7 laptop és a hozzájuk tartozó Microsoft Office program csomag beszerzése történt meg közbeszerzéssel.
