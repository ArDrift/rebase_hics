---
title: Routes of the Zrinskis
lang: hu
ref: project-7
img: /assets/img/projekt_7_1.jpg
description: HUHR/1101/1.2.3/0013
---

## Tourist promotion of the Zrinski family thematic routes in the cross-border region

__Vezető Kedvezményezett:__ Szigetvári Várbaráti Kör

__Projekt partnerek:__ Muzej Međimurje Čakovec
Humán Innovációs Csoport Nonprofit Kft.

__Projektidőszak:__ 16 hónap _(2014.04.01 - 2015.07.31)_

__Teljes költségvetés:__ 449 015 EUR

__Közösségi támogatás:__ 371 253,65 EUR

A projekt Csáktornya és Szigetvár sok éves közös munkájára épül. Fő célunk, hogy Zrínyiek nyomán olyan tematikus útvonalat alakítsunk ki, mely minden igényt kielégítően tárja fel a Zrínyi család és a két térség közös történetét, és mutatja be azt a mai közönség számára, felhasználva a legmodernebb digitális technológiát is. A projektben résztvevő partnerek működésének fő célja a kulturális örökség feltárása, megóvása és bemutatása, ennek érdekében szükséges olyan termékkínálat kialakítása, mely a határ mindkét oldalán élményszerűen és teljes körűen mutatja be a látnivalókat.

A projekt keretében a Partnerek információs pontokat hoznak létre Szigetváron és Csáktornyán. Okostelefonra és mp4 lejátszóra letölthető idegenvezető szoftvert, digitális térképeket, 3D-s modellt és kioszk szoftvert fejlesztünk, valamint kioszk konfigurációkat helyezünk ki a turisták számára. Felújításra kerül a csáktornyai Zrínyi-kastély, Szigetváron pedig a korábbi magtár épület első szintje. Ez utóbbiban a szigetvári bosnyákok történetét mutatjuk be egy állandó helytörténeti kiállítás keretében interaktív módon, múzeumpedagógiai foglalkozásokkal és digitális tartalmakkal kiegészítve. Feltérképezzük és kialakítjuk a tematikus utakat, melyeknek Szigetváron 6, míg Muraközben 17 állomása lesz, háromnyelvű tájékoztató táblákkal ellátva. A projekt során a magyar Partner a hagyományos muszola játékok emlékét elevaníti fel, a horvát Partner pedig megrendezi a Zrínyi-bált. Szigetvár környéke rövid ideig volt a Zrínyiek birtokában, így a városon kívül nem maradtak fenn jelentős emlékek. Azonban a Muraköz bővelkedik a Zrínyi család kulturális és építészeti örökségében, így az alábbi települések vesznek részt az útvonalban: Čakovec, Nedelišče, Gornji Kuršanec, Vularija, Prelog, Donji Vidovec, Donji Dubrava, Kotoriba, Goričan, Domašinec, Podturen, Novakovec, Mursko Središče, Lapšina, Štrigova, Sveti Juraj na Bregu, Šenkovec. A tematikus úton Muraközben 34 útjelző táblát és 17 információs táblát helyez el a Múzeum.

Szigetváron a Várbaráti Kör 6 információs és 3 útjelző táblát helyez ki. Népszerűsítő rendezvényeket szervezünk: a Csáktornyi várban kerül megrendezésre egy XVII. századi életet megjelenítő bál, Szigetváron pedig a hagyományos bosnyák muszola játékokat elevenítjük fel. A projekt eredményeinek fenntartása érdekében a Múzeum kutatásokat végez a Zrínyi emlékkiállítás gyűjteményének és installációjának korszerűsítésére vonatkozóan.
