---
title: Defining the potential lying within the Human Innovation Group Ltd and the development of the organization´s labour market
lang: en
ref: project-5
img: projekt_5.jpg
description: TÁMOP-2.6.2-12/1-2012-0317
---

__Támogatás összege:__ 7.990.480 Ft

## Projekt bemutatása:

Az Új Széchenyi Terv a Foglalkoztatási Program céljainak elérése érdekében elsőként a humánerőforrás fejlesztések eszközeire épít, így számít a program végrehajtásának keretei között megvalósuló munkaerő-piaci szolgáltatások eredményességére, sikerességére. Ezen eszköz segítségével a munkavégző-képesség megtartását és fejlesztését segítő szolgáltatások lehetővé teszik, hogy a vállalkozások rendelkezésére álljon a megfelelően képzett, foglalkoztatható munkaerő. A Társadalmi Megújulás Operatív Program szerint a civil szervezetek szerepvállalása az államilag finanszírozott szolgáltatások biztosításában hozzájárulhat a szolgáltatások minőségének és elérhetőségének javításához, a szolgáltatások iránti növekvő és differenciálódó igények kielégítéséhez, különösen olyan térségek és társadalmi csoportok esetében, ahol az állami szervezetek és intézményeik nem tudnak megfelelő szolgáltatást biztosítani. A civil szervezetek szolgáltatói szerepének erősítése, a forrásokhoz való hozzáférésük növelése, a fejlesztésekben való részvételük javítása érdekében támogatjuk szakmai és szervezeti kapacitásaik fejlesztését.

A támogatás célja a munkaerő-piaci szolgáltatásokat nyújtó civil szervezetek fejlesztése, a szolgáltatói kapacitások megerősítése különösen a hátrányos helyzetű térségekben. A támogatás a szervezetek belső kapacitásainak erősítésével, a szervezeti kultúra fejlesztésével az érintett szervezetek által nyújtott szolgáltatások minőségének javítását, a változó társadalmi és gazdasági feltételekhez való igazodását, szakmai innovációs képességének megerősödését szolgálja. A fejlesztés eredményeképpen a civil szervezeteknek nagyobb esélye lesz a Nemzeti Foglalkoztatási Szolgálat (továbbiakban NFSZ) által működtetett munkaerő-piaci szolgáltatások rendszerébe való bekapcsolódásra és/vagy az innovatív foglalkoztatási kezdeményezések kidolgozására, megvalósítására. A munkaerő piaci szolgáltatásokhoz kapcsolódó minőségirányítási rendszer alkalmazására történő felkészüléssel biztosítható, hogy az ország egész területén azonos színvonalú szolgáltatásokat kapjanak az álláskeresők.

A konstrukció kapcsolódik a TÁMOP 2.6.1. projekt keretében kialakításra került munkaerő-piaci szolgáltatások sztenderdjeihez. Ezen sztenderdek alapján tudja nyújtani az NFSZ a munkaerő-piaci szolgáltatásokat, civil szervezetek bevonásával. Ez a konstrukció az aktív munkaerő-piaci politikák rendszerében potenciális szolgáltatóként megjelenő, munkaerő-piaci szolgáltatásokat nyújtó civil szervezetek fejlesztését, kapacitásainak megerősítését, a megalkotott szolgáltatási sztenderdeknek való megfelelés segítését szolgálja.

A konstrukció célja továbbá, hogy:

a kidolgozott sztenderdeknek megfelelően fejlődjenek a munkaerő-piaci szolgáltatók munkatársainak készségei;

fejlődjön a munkaerő-piaci szolgáltatók szervezeti kultúrája, átlátható, transzparens protokollok alapján biztosítsák szolgáltatásuk minőségét, hatékonyságát, és az ügyfelek útját szervezetüknél;

az egyes munkaerő-piaci szolgáltatóknál a TÁMOP-2.6.1-es kiemelt projekt keretében kidolgozott sztenderdeknek megfelelően kerüljenek kialakításra a szolgáltatások.
