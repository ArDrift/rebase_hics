---
title: 'Aktuális hírek, esemény&shy;ek'
nav: Hírek
lang: hu
ref: news
img: /assets/img/news.jpg
order: 3
---
**Coachképzés Pécsett**

Kedves Partnereink és Érdeklődők!

Már csak szeptember első hetében lehet jelentkezni a Coachingcentrum szeptember 13-án Pécsett induló 128 órás life- és businesscoach-képzésére.

A képzés részleteiről az alábbi linken olvashatnak információkat:

[Coachingcentrum Coachképzés](https://www.coachingcentrum.hu/kepzesek/coachkepzes-pecs/)

Miben más a mi programunk?

Büszkék vagyunk arra, hogy a Coachingcentrum képzése az egyetlen coachképzés Magyarországon,

1. amely kompetenciafelméréssel és egyéni visszajelző beszélgetéssel indul
2. amely egyéni komplex fejlesztési tervet készít minden hallgató számára és nyomonköveti a fejlődést
3. amelyben egy választott oktató mentorálást biztosít
4. és amelyben minden coaching-irányzatot a témához legjobban értő oktató oktat
5. amelyben a kurzus alatt 7 oktató vezeti a foglalkozásokat, akik közül mindenki rendelkezik vezetői tapasztalattal, multinacionális és saját vállalkozás háttérrel, és gyakorlatban is coachol egyéneket és csoportokat.

A képzés a Humán Innovációs Csoporttal együttműködésben valósul meg, a pécsi képzés vezetője Pernyéz Zsuzsanna.

Szeretettel várjuk a formálódó csoportban, időpontot egyéni konzultációra a 06202605933-as telefonszámon tud kérni, részletes tematikát pedig az office@coachingcentrum.hu e-mail címen.



# **2018. március**

![Coaching centrum logo](assets/img/logo_cc.png)

A Coachingcentrum 2018. március 1-től megkezdte a teamcoach képzését, melynek a Humán Innovációs Csoport Nkft. ad helyet. A képzés 76 órás. Célja, hogy coach szemléletű vezetőket, szakembereket képezzen, akik egyik fő feladata, hogy emberekkel, csoportokkal foglalkozzanak minél hatékonyabban.   Az akkreditált képzés teamcoach-tanúsítványt ad.

# **Terem&shy;bérlés**

Irodánk oktatóteremmel is rendelkezik, amely alkalmas, tárgyalások, work shopok, tréningek, képzések lebonyolítására. A terem tárgyaló asztalokkal és székekkel felszerelt, amelyben 10, az asztalok nélkül 16 fő befogadására alkalmas.
Bérleti díj:  2.800Ft/óra
Az alap felszereltségen kívül biztosítani tudunk laptopot, projektort, flipchart táblát, nyomtatási lehetőséget. Igény esetén részletes ajánlatot adunk!

**H20 - TOWN NETWORKING AND ENGAGING CITIZENS FOR THE PROTECTION OF WATER RESOURCES IN EUROPE**

Lezajlott a "H20 - TOWN NETWORKING AND ENGAGING CITIZENS FOR THE PROTECTION OF WATER RESOURCES IN EUROPE" projekt keretében a tapasztalat és jógyakorlat csere, Szlovénia szívében, Litijában, hat ország részvételével.  

A projekt fő témája a hálózatosodás és a vízvédelem. A Europe for Citizens program támogatásával, hét esemény során a résztvevő partnerek tapasztalatokat, jógyakorlatokat cserélnek, tovább építik kapcsolataik és további közös projekteket fejlesztenek.

2018.06.14-16. között a H20 projekt szlovén partnere – a LAZ Vidékfejlesztési Egyesület – látta vendégül a résztvevőket a szerbiai Rumából, a horvátországi Našiceből, a csehországi Prágából, a bulgáriai Razlogból és a magyarországi Pécsről érkeztek. A programon a fenti városok közül, öt város polgármestere is részt vett. 

Litijában az esemény szervezői bemutatták, hogy Ljubljanában is kiemelten foglalkoznak a talajvíz-védelemmel, annak érdekében, hogy klórmentes ivóvizet tudjak biztosítani. A pályázat neve, melynek keretében ezt megvalósítják “AMIIGA és talajvíz-védelmi tervek – az eszköz a vizeink megőrzésére és fejlesztésére ”.

Javaslattal álltak elő arra a problémára, hogy elhagyatott ólombánya kevésbé szennyezze a Száva folyót. Általában ezeknek a megoldásoknak a pénzügyi források hiánya a fő akadálya.

A résztvevők testközelből megismerkedhettek a litijai szennyvíztelep új, számítógép vezérelt egységével.

Mivel Litija a Száva partján található, az árvizek gyakoriak. A helyi tűzoltók bemutatták kétéltű járművüket, mellyel a vízen és a szárazföldön is tudnak közlekedni.

A litijai partner jóvoltából a résztvevők megtekinthették a bányát Sitarjevecen, a szávai kőzet gyűjteményt, Borgensperk kastélyát, valamint a litijai város történeti múzeumot.

A projekt már több mint egy éve tart, melynek során mind szakmai, mind baráti kapcsolatok alakultak ki, mélyültek el.

A projekt soron következő és egyben záró eseménye szeptemberben a szerbiai Rumában lesz.
